---
layout: default
title: Robert Madaj - Pred Mozillou a s Firefoxom - Přejděte na Firefox
description: Uživatel a vývojář. Dva různí lidé uvnitř Roberta Madaje. Firefox nakonec vyhrál u obou.
keywords: mozilla firefox internet explorer přechod rony netscape html css uživatel vývojář
---
<div class="main" lang="sk">

<h1>Pred Mozillou a s Firefoxom</h1>

<p>Moja prvá hodina s&nbsp;internetom bola spätá s&nbsp;prehliadačom
Netscape s&nbsp;priloženým prvým editorom

<abbr title="HyperText MarkUp Language" lang="en">HTML</abbr>,
ktorý som bez výstrahy použil. O&nbsp;žiadnom inom prehliadači som ešte
nepočul a&nbsp;samotné &quot;vmontovanie&quot; niečoho &quot;na ten
internet&quot; voňalo čarom diaľok. Na ďalšom vtedajšom hegemóne som
altavisticky vyhľadal stránky s mojim menom a&nbsp;žil nenútene ďalej.
Softwaroví giganti si internet nevšímali.</p>

<p>Po dlhšom čase sa mi do rúk priplietlo
<abbr title="Compact Disk">CD</abbr>
s natlačeným malým <em>e</em> a&nbsp;naozaj ma ničím neupútalo. Začala vojna
prehliadačov so známymi výsledkami a&nbsp;dôsledkami.</p>

<p>Hviezda Netscape poklesla a&nbsp;počítače mali <em>to čosi</em> na
prehliadanie webu v sebe. Čím ďalej viac som okrem zámeru internet len
používať, robil na druhej strane barikády ako autor webstránok. Internet
Explorer dospel do svojho najvýkonnejšieho obdobia a&nbsp;zároveň s&nbsp;ním
nadšená doba snažiaca sa nasilu previesť internet na akési DOT COM.</p>

<p>Kto vedel len trošku zobáčiky a&nbsp;rýchlo obracal záverečné stránky
projektov, získaval stále viac obeživa a&nbsp;prispieval k živelnému
rozmachu počtu dokumentov na internete.</p>

<p>Práve voľnosť &quot;akademického&quot; Internetu prinášala aj voľnosť
výkladu nekonkrétnych dohôd o&nbsp;vzájomnej komunikácií a&nbsp;tolerancií.
Môj prístup k&nbsp;internetu má dve roviny. Som používateľ z pracovných
dôvodov, alebo len tak pre relax, a&nbsp;som aj vývojár. Som ním profesionálne,
ale aj vo voľnom čase mi nedá pohrať sa práve nad vývojom.</p>

<p>Môj <em>používateľ</em> je pohodlný človek. Kým v&nbsp;krúžku vývojárov
hlasite nadávam na monopolné praktiky, prízvukujem na možnosť voľby
a&nbsp;existenciu porovnateľných možností, môj používateľ si hneď po
ukončení hlasitej debaty štartuje opľuvaný monopolistický produkt
a&nbsp;číta si dennú tlač pred tým, než sa zahĺbi do vývoja.</p>

<p>Môj <em>vývojár</em> je nekompromisný človek. Každú stránku prezerá
najmenej v&nbsp;troch rôznych prehliadačoch. Na ploche má všetky ich ikonky.
Je doba tabuľková a&nbsp;požiadavky na stránky sú &quot;ani pixel
inak&quot;. Brodím sa hromadami tagov povypĺňaných konštrukciami
dosahujúcimi nevídané efekty pre daný prehliadač až do dokonalosti. Okolo
mňa prebiehajú diskusie okolo akéhosi

<abbr title="Cascading Style Sheets" lang="en">CSS</abbr>,
ktoré ma nechávajú chladným.
<abbr title="HyperText MarkUp Language" lang="en">HTML</abbr>
zatiaľ stačí. Prvé pochybnosti o&nbsp;správnosti začínam tušiť pri prerábaní
toho, čo som spáchal.</p>

<p>Vo voľnom čase som sledoval nekončiace súboje ľudí za
<abbr title="Microsoft" lang="en">MS</abbr>
<abbr title="Internet Explorer" lang="en">IE</abbr>
a proti
<abbr title="Microsoft" lang="en">MS</abbr>
<abbr title="Internet Explorer" lang="en">IE</abbr>.
Zapájam sa do nich ako vývojár a&nbsp;hájim stanovisko vlastnej cti vytvárať
produkt, ktorý počíta s&nbsp;alternatívami, a&nbsp;roky v&nbsp;diskusiách
žnem úspech v&nbsp;podobe percentuálneho pomeru majoritného prehliadača. Vraj na
to všetko nie je čas. Už v&nbsp;tej dobe mne neznáma technológia


<abbr title="Cascading Style Sheets" lang="en">CSS</abbr>
dospela a&nbsp;ja som si ju ešte stále nevšimol. Len občas mi do kódu
zablúdila z&nbsp;internetu odchytená konštrukcia s&nbsp;inou syntaxou.</p>

<p>Netscape ohlásil zánik a&nbsp;tým defakto potvrdil svoju prehru
a&nbsp;tak vystúpila do popredia iniciatíva Mozilla so svojim jadrom Gecko a
proklamovala lepšiu kvalitu ako umrlec s&nbsp;verziou štyri bodka čosi.
S&nbsp;chladnou hlavou používateľa som naďalej klepal po modrom <em>e</em>
a&nbsp;vývojár sa obával najhoršieho &ndash; nový Netscape bude od základu čosi
iné?</p>

<p>Veru bol. Kdesi som si stiahol &quot;Netscape viac ako štyri&quot; a
nechcel som veriť vlastným očiam &ndash; používateľ vo mne zanadával na pomalý
štart &ndash; vývojár sa pousmial, veď sa to blíži Internet Exploreru. A vzápätí
mi do výpočtu prehliadačov pribudol ďalší, pre ktorý sa stránka opäť
zobrazuje inak.</p>

<p>Nasledujúce roky prebiehali v&nbsp;neustálych prestrelkách nadšencov
oboch táborov v&nbsp;tichom používaní
<abbr title="Internet Explorer" lang="en">IE</abbr>
a&nbsp;písaní stránok v&nbsp;prakticky čistom

<abbr title="HyperText MarkUp Language" lang="en">HTML</abbr>
s&nbsp;drobným preštýlovaním v&nbsp;
<abbr title="Cascading Style Sheets" lang="en">CSS</abbr>.</p>

<p>Skvalitnením môjho prístupu k internetu som na ňom ako používateľ trávil
čím ďalej viacej času a&nbsp;na povrch vystupovali neduhy pomaličky
niekoľkoročného prehliadača. Pravidelne jeho okná zmizli v&nbsp;nenávratne.
Akési divnosti sa diali v&nbsp;operačnom systéme a&nbsp;nepomáhalo ani raz
za hodinu odvšivovať systém od doinštalovaných špiónov. Rokmi získané návyky
a klávesové skratky mi každý pokus &quot;skúsim ísť do Opery&quot;,
&quot;Mozilla nehryzie&quot; stroskotali na ich odlišnosti.</p>

<p>Vývojár popri tom objavil a&nbsp;pochopil čaro
<abbr title="Cascading Style Sheets" lang="en">CSS</abbr>
a&nbsp;ktosi ho postrčil k&nbsp;stránkam ľudí spomínajúcich akési
<abbr title="Extensible Hypertext Markup Language" lang="en">XHTML</abbr>.
Prečítal som si čosi o&nbsp;beztabuľkovom layoute a&nbsp;konzervatívnosť
držiaca sa ma rokmi padla takmer zo dňa na deň. Vidieť svetlo po rokoch
zatemnelého počítania TD TR TD TR bolo veľmi prijemné.</p>

<p>Možno vtedy pretiekla aj moja trpezlivosť nad stále sa kaziacim
prehliadačom. Prvýkrát som počul akési slovo Phoenix a&nbsp;neregistroval
som ho príliš, videl som totiž niekoľko pokusov o&nbsp;alternatívy nad
jadrom Gecko, že to až taká bomba nebola. Príchod projektu s&nbsp;názvom
Firebird ma už zasiahol viac. Sprvu som si povedal, že nebudem v&nbsp;kuse
sťahovať celú Mozillu, keď je vo Firebirde to isté jadro a&nbsp;to mi na
testovanie stačí.</p>

<p>V momente ako som zistil, že <kbd>Alt</kbd>-<kbd>D</kbd> je vo Firebirde
to isté ako v
<abbr title="Internet Explorer" lang="en">IE</abbr>,
že štartuje naozaj rýchlejšie ako
&quot;<abbr title="Internet Explorer" lang="en">IE</abbr>
štartuje rýchlo pretože je zadrátovaný v&nbsp;systéme&quot;, že zobrazuje
stránky fakt bleskovo &quot;ako Opera&quot; a&nbsp;netrpí niektorými neduhmi
Opery &quot;sedmičky ešte neboli a&nbsp;všetko pod nimi bolo veľmi
svojské&quot;.</p>

<p>Povedal som si, že doma to skúsim pár dní s&nbsp;Firebirdom. Časom som sa
presvedčil, že naozaj ide aj cudzím prehliadačom pozerať stránky. Dokonca
som zistil, že existujú ľudia, ktorí nerobia stránky špecificky pre
konkrétne prehliadače &ndash; nie pre jeden, dva, tri. Proste akceptujú nejaké
pravidlá, ktorých dodržovanie zabezpečí ľahší vývoj a&nbsp;zároveň obracia
naruby všetky postupy. Moje stránky postupným odlaďovaním priberali na váhe
a&nbsp;oni chceli všetko zjednodušovať.</p>

<p>Dnes už žijem s&nbsp;prehliadačom, ktorý mi vyhovuje a&nbsp;ktorý sa ma
hlavne nesnažil &quot;prerobiť&quot; na svoj obraz. Postupom času som ho
prestal chápať ako konkurenta
<abbr title="Internet Explorer" lang="en">IE</abbr>

ale ako lepšiu voľbu. Aj napriek množstevnej prevahe som presvedčil
používateľa internetu v&nbsp;sebe, že môžem postúpiť o&nbsp;krok
a&nbsp;objavím veci, ktoré až po objave zachutili.</p>

<p>Koncepcia Firefoxu je snáď najbližšie mojim predstavám o&nbsp;rôznosti
potrieb používateľa internetu. Nesnaží sa mi príliš pomáhať ale zároveň ma
pred samým sebou chráni. Vie mi ponúknuť inú tvár a&nbsp;podvolí sa pokusom
si ju ohnúť správnym smerom.</p>

<p>Nebojím sa s&nbsp;ňou prežiť ďalších pár rokov a&nbsp;avízovanú novú
verziu
<abbr title="Internet Explorer" lang="en">IE</abbr>,
už dokonca posunutú do budúcnosti, očakávam menej dramaticky. Bojím sa iba
jediného, že nový produkt sa bude príliš vzpierať stúpajúcej obľube
alternatív a&nbsp;použije tradičné nástroje &ndash; zámernú nekompatibilitu,
zavádzanie nových prvkov, ktoré vylúčia konkurenciu. To ale uvidíme, veď aj
samotní vývojári

<abbr title="Internet Explorer" lang="en">IE</abbr>
občas hlesnú čosi o&nbsp;vypočutí kritiky.</p>

<p>Dovtedy si budem užívať.</p>

<p class="sig">
    <a href="http://spravodaj.madaj.net/" hreflang="sk" class="l-sk">Robert Madaj</a>
</p>

</div>

<div class="side"><div class="side-in">
    <hr />
    <h2>Navazující odkazy</h2>
    {% include stories.html %}
</div></div>
<div class="path">
    <hr />
    <p>
        <a href="/">Přejděte na Firefox</a> &gt;
        <a href="../">Zkušenosti</a> &gt;
        <strong>Robert Madaj</strong>
    </p>
</div>
